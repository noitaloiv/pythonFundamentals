---
layout: default
title: "Programmering i Python"
---

# Välkommen till Programmering i Python!
Denna webbplats är designad för att agera som ett kompendium rörande de koncept och de tekniker du behöver känna till för att förstå grunderna i programmering och, mer specifikt, programmeringsspråket Python. Webbplatsen är strukturerad som en enda lång innehållsförteckning där vi inleder med grunderna i kapitel 1 och avancerar hela vägen till objektorienterad programmering i kapitel 40-45.

## Varför programmering?
I dagens digitala samhälle är programmering mer än bara en färdighet; det är ett språk för innovation och problemlösning. Att lära sig programmera öppnar dörrar till nya möjligheter - vare sig det handlar om att utveckla en egen app för att lösa ett problem i vardagen, effektivisera sina arbetsrutiner genom att automatisera processer eller bidra till teknologiska framsteg i samhället.

## Hur lär man sig programmera?
En av de mest grundläggande principerna för vår undervisningsfilosofi är att programmering är ett _praktiskt ämne_. Det är genom att faktiskt skriva kod, testa den, misslyckas, revidera koden och till slut lyckas som du verkligen lär dig programmering. Det finns med andra ord ingen skam i att misslyckas med något i programmering, det är en del av utvecklas som programmerare!

## Hur använder man detta kompendium?
Kompendiet är strukturerat som en enda stor innehållsförteckning som sträcker sig från hur man kommer igång till samtliga grundläggande såväl som vissa anvancerade koncept. Varje kapitel är skrivet med syftet om att vara kortfattat och tydligt sett till det/de koncept som berörs, där beskrivande text kompletteras med korta kodexempel.

Du rekommenderas även starkt att nyttja kompendiets sökfunktion för att navigera bland innehållet. Vill du exempelvis snabbt identifiera hur funktionen `range()`-fungerar i kontexten av iteration? Slå in `range()` i sökfältet och tryck på Enter. Behöver du påminna dig själv om vad ett dynamiskt typat programmeringsspråk innefattar inför tentan? Sök på "dynamiskt typat". Sökfunktionen är kraftfull och tillåter dig med andra ord att söka efter specifika nyckelord för att snabbt navigera till ett relevant kapitel.